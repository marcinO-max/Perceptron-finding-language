Do osnovních pletenin se zanáší útek nejčastěji přes zásobník umístěný po straně pletacího stroje. Odtud se vede svazek nití do napínacího zařízení a do kladecích jehel, s pomocí kterých se niti jednotlivě nebo po skupinách spojují s očky pleteniny. [7]

Do zátažných pletenin na plochých pletacích strojích se útek zanáší do řádku oček s pomocí zvláštního vodiče niti upevněného na pojízdných saních.
Na základní osnovu se kladou příčně v několika směrech útkové niti a spojují se proplétací technikou. Útky jsou vedeny v háčkových jehlách umístěných na transportních řetězech, které mohou pokládat 30 až 90 nití paralelně vedle sebe pod různým úhlem sklonu k základní osnově.