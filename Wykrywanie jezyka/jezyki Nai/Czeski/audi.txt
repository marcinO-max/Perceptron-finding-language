Mezi typické prvky designu moderních automobilů Audi patří v roce 2003 poprvé prezentovaná maska chladiče nazývaná „Singleframe“, která tvoří nepřehlédnutelnou dominantu přídě všech aktuálních modelů Audi. Označení Singleframe vyjadřuje skutečnost, že je plocha masky chladiče vymezena výrazným rámečkem, který není nijak dělený a přerušovaný. Prvním modelem s maskou chladiče Singleframe byl luxusní sedan Audi A8 L W12 6.0 quattro, od něhož toto řešení přídě postupně převzaly všechny ostatní modely Audi.